# OECD Digital Government Index – Del 5: Service Design and Delivery in the Digital Age

**Digitaliseringsdirektoratet (Digdir)** har ansvar for å samle inn og rapportere data for hele **OECD Digital Government Index (DGI)** på vegne av Norge.  
Innenfor dette arbeidet har **produktgruppen Portaler og brukeropplevelse** og **fagområdet design** fått ansvaret for å svare ut **del 5 – Service Design and Delivery in the Digital Age Survey.**

---

## 2022 – Oppstart og manuell innsamling

Tidligere har **KDD** svart ut OECD DGI Survey, men delegert dette arbeidet til **Kunnskap og analyse i Digdir**.  
Fagområdet design i Digdir fikk forespørsel fra Kunnskap og analyse om å svare ut **OECD DGI del 5 – Service Design and Delivery in the Digital Age.**

Arbeidet ble ledet av **Lis Lonning** og **India Anderson** i samarbeid med **Sigurd Sørensen**, og med veiledning fra **Eli Anne Eggum** (koordinator for arbeidet), **Øystein Åsnes** og **Arvid Bro Thuestad** i Kunnskap og analyse.

Lis og India jobbet systematisk med manuell datainnsamling fra virksomheter som **Digdir**, **NAV**, **Skatteetaten**, **Brønnøysundregistrene** og **UDI** m.fl.  
Prosessen startet i OECDs **Excel-mal** for utsvaring, men viste seg raskt å være tungvint for versjonering og tekstjustering.  
Teamet gikk derfor over til **Word-dokumenter**, som gjorde det enklere å håndtere versjoner før innlevering i Excel.  
**Kunnskap og analyse (DSS)** kvalitetssikret svarene, og **KDD** fikk helhetsgjennomgang før innsending.

---

## 2023 – Validering og begynnende struktur

OECD gjennomførte en valideringsrunde der Norge måtte dokumentere flere svar på nytt.  
Digdir korrigerte og forbedret dokumentasjonen for spørsmål som **Q80, 80a, 82, 83, 85a og 86**, og la til lenker til offentlige kilder.

Arbeidet ble koordinert mellom **Lis Lonning**, **India Anderson**, **Sigurd S. Sørensen** og **Kunnskap og analyse (DSS)**.  
Det ble samtidig opprettet dialog med **Skatteetaten (Henriette Vigtel)** om muligheter for felles rutiner for brukerundersøkelser og deling av innsiktsdata – et tidlig forsøk på å standardisere datainnhentingen.  
**Katrine Ødegård Alm** overtok rollen som koordinator av OECD DGI Survey.

---

## 2024 – Produktrådet kobles på og videre arbeid med å forenkle prosessen

Ansvaret for del 5 ble delt mellom **fagområdet design** og **produktgruppen Portaler og brukeropplevelse**.

Det ble gjort forsøk på å forenkle innsamlingen ved å involvere **Produktrådet** gjennom en struktur for utsvarelse med forhåndsutfylte svar for gjennomgang og kvalitetssikring.  
Dette ble gjort i et **Miro-brett**, der virksomheter som **Nav**, **Skatteetaten**, **Brønnøysundregistrene**, **KS**, **SSB**, **NHN**, **Helsedir**, **Lånekassen**, **Statens vegvesen** og **Oslo Origo** mf. kunne kommentere og foreslå justeringer.

Innspillene ble deretter manuelt overført til OECDs Excel-mal. Erfaringen viste at prosessen ble mer inkluderende, men fortsatt ressurskrevende.

Digdir ga i denne perioden tilbakemeldinger til **DSS** og **DFØ** om behovet for en mer hensiktsmessig løsning for:
1. innhenting av data  
2. arbeid og sammenstilling av utsvarelsen  
3. eventuell språkhåndtering fra norsk til engelsk, med hensyn til begreper og føringer fra OECD  
4. selve løsningen for innsending  

**Hanne Fredheim**, **Lis Lonning** og **Sigurd S. Sørensen** koordinerte arbeidet.

---

## 2025 – Ny arbeidsform og planlegging av ny metode

Arbeidet ble videreført i **produktgruppen Portaler og brukeropplevelse**.  
Det blir lagt vekt på felles begrepsforståelse, dokumentasjonskrav og direkte involvering av virksomhetene.

Samtidig ble det startet et arbeid for å **utforske nye måter å samle inn data på**, for å erstatte dagens manuelle prosess og unngå å arbeide direkte i Excel.  

To GitHub-issues ble opprettet:
- [#64 – test av Power Apps og Altinn Apps](https://github.com/digdir/pg-portaler-og-brukeropplevelse/issues/64) som verktøy for innhenting av svar og kommentarer  
- [#5 – pilot for fleksibel datainnsamling](https://github.com/digdir/pg-portaler-og-brukeropplevelse/issues/5) til OECD 2026  

Digdir fortsatte å gi innspill og invitere **DSS**, **DFØ** og **OECD** til samarbeid om forbedring av arbeidsflyten.

---

## 2025/2026 – Videre arbeid: Metodetest og verktøyutvikling (planlagt)

Basert på erfaringene fra tidligere år skal Digdir i overgang 2025/2026 teste en **ny digital løsning** for datainnsamling for OECD DGI del 5.  
Løsningen skal gjøre det mulig å hente inn svar, kommentarer og kilder på en strukturert måte, lagre data maskinlesbart og eksportere til OECDs Excel-mal.

Pilotarbeidet ledes av **produktgruppen Portaler og brukeropplevelse** i samarbeid med **Produktrådet**, og bygger direkte på læringene fra 2022–2025.
